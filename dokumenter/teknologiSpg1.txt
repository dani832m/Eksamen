Teknologispørgsmål 1: 

Da de to servere allerede er forbundet via LAN, ser jeg ingen grund til at vi skal helt op
i toppen af OSI-laget, applikationslaget. Altså er der ingen grund til at oprette en dedikeret
HTTP-forbindelse mellem de to servere. 

Jeg påtænker i stedet at oprette en socket-forbindelse, der blot kommunikerer mellem to værter,
og derfor bevæger vi os på det femte lag i OSI-modellen, nemlig sessionslaget. 

Ønsker man dataen krypteret, kunne det være en god idé at hoppe et lag længere op, altså præsentationslaget.
Dette lag er også stærkt anvendeligt at bevæge sig i, såfremt de to servere skulle anvende forskelligt
tegnsæt. 

Da der er tale om ret væsentlige og personfølsomme data til udveksling, vil jeg benytte mig af TCP,
da denne protokoltype anvender handshakes, hvilket vil sige, at vi får respons på, at vores data
er afsendt og modtaget.